<!DOCTYPE html>
<html lang="en">
<head>
    <meta charset="UTF-8">
    <title>Ampère'i seadus ja magnetinduktsioon</title>
    <link rel="preconnect" href="https://fonts.googleapis.com">
    <link rel="preconnect" href="https://fonts.gstatic.com" crossorigin>
    <link href="https://fonts.googleapis.com/css2?family=Comfortaa:wght@400;600;700&display=swap" rel="stylesheet">
    <link rel="icon" type="image/x-icon" href="assets/media/favicon.svg">
    <script src="https://polyfill.io/v3/polyfill.min.js?features=es6"></script>
    <script id="MathJax-script" async src="https://cdn.jsdelivr.net/npm/mathjax@3/es5/tex-mml-chtml.js"></script>
    <link rel="stylesheet" href="assets/main.css">
    <link rel="stylesheet" href="assets/ampere.css">
    <link rel="stylesheet" href="assets/modal.css">
</head>
<img id="bg-image"
     src="assets/media/background.jpg"
     alt="">
<body>
<div class="navigation-menu">
    <ul>
        <li><a href="index.html">Home</a></li>
        <li><a class="active" href="ampere.html">Ampère'i seadus <br> ja magnetinduktsioon</a></li>
        <li><a href="lorentz.html">Lorentzi jõud ja <br> induktsioonivool</a></li>
        <li><a href="faraday.html">Magnetvoog, induktsiooni elektromotoorjõud ja <br> Faraday induktsiooniseadus</a></li>
        <li><a href="lenz.html">Lenzi reegel ja <br> rakendused</a></li>
    </ul>
</div>
<div class="content">
    <h1>Ampère'i seadus ja magnetinduktsioon</h1>
    <h2>Magnetväli</h2>
    <p>
        Juba Vana-Kreekas tunti kivimit (kr - <i>Magnetis lithos</i>), mis oli suuteline raudesemeid enda külge tõmbama. 
        Tavaliselt algab ka tänapäeva inimese tutvus magnetväljaga just <b>püsimagnetitega</b>, mis on oma olemuselt magnetvälja omavad kehad. 
        Hea näitena võime tuua külmkapimagnetid, mille juures märkame, et lähendades üht teisele võib toimuda nii tõukumine kui ka tõmbumine olenevalt sellest, 
        mis asendisse me teise magneti pöörame. See on tingitud <b>põhja- ja lõunapoolustest</b> - erinimelised tõmbuvad ja samanimelised tõukuvad.
    </p>
    <p>
        <img class="media-align-right" id="magnetvali" src="assets/media/magnetvali.jpg" alt="">
        Nüüdseks teame juba hästi, et lisaks püsimagnetitele on magnetväli ka elektrivoolu ümber. 1820. a. avaldas Taani füüsik H. C. Oersted oma katsete tulemused, 
        et juhet läbiv elektrivool avaldab magnetnõelale orienteerivat mõju. Samal aastal näitas A. M. Ampère, et kaks vooluga juhet mõjutavad teineteist samuti magnetjõuga. 
        Tema tuligi esimesena mõttele, et magnetvälja tekitab laengukandjate liikumine. Tänaseks on selge, et ka püsimagneti omadused on määratud eelkõige elektronide olemuslike magnetväljadega, 
        mis on tingitud just osakese sisemisest liikumisest ehk <b>spinnist</b>.
        <br>
        Kokkuvõttes: 
        <br>
        <b>magnetväljaks nimetatakse laetud osakeste liikumisel tekkivat jõuvälja</b>. 
    </p>
    <h2>Ampère seadus ja magnetinduktsioon</h2>
    <p>
        Ampère’i avastas oma katsete käigus, et vooluga juhtmete vahel mõjuv magnetjõud on sõltuv juhtmete omavahelisest asendist (paralleelsete juhtmete korral maksimaalne, ristuvate korral null), 
        kaugusest, juhtmete pikkusest ning voolutugevusest juhtmetes. Veel märkas ta, et samasuunaliste vooludega juhtmed tõmbuvad, vastassuunaliste vooludega juhtmed aga tõukuvad.
        <br>
        Esitame nüüd Ampère’i seaduse esimese kuju:
        <br>
        <b>Paralleelsete juhtmete vahel mõjuv magnetjõud <span class="math">\(F_m\)</span> on võrdeline voolutugevustega <span class="math">\(I_1\)</span> ja <span class="math">\(I_2\)</span> kummaski juhtmes 
            ning vaadeldava juhtmeosa pikkusega <span class="math">\(l\)</span> ning pöördvõrdeline juhtmete vahekaugusega <span class="math">\(r\)</span>.
        </b>
        <br>
        <br>
        <span class="math">\(F_m=K \frac{I_1 I_2 l}{r}\)</span>, vaakumis on konstant <span class="math">\(K=2\cdot 10^{-7} \frac{N}{A^2}\)</span>
    </p>
    <p>
        Sooviksime aga magnetjõudu leida ka siis, kui tegemist on suvalise magnetvälja ja sellesse asetatud suvalises asendis oleva vooluga juhtmega. Appi tuleb Ampère’i seaduse üldistatud kuju:
        <br>
        <b>Vooluga juhtmele mõjuv jõud <span class="math">\(F_m\)</span> on võrdeline juhet läbiva voolu tugevusega <span class="math">\(I\)</span>, juhtme pikkusega <span class="math">\(l\)</span> 
            ning siinusega nurgast <span class="math">\(\alpha\)</span> voolu suuna ja magnetvälja suuna vahel:
            <br>
            <br>
            <span class="math">\(F_m = B I l \sin \alpha\)</span>
            <br>
            <br>
        </b>    
            Võrdetegurit <span class="math">\(B\)</span> nimetatakse <b>magnetinduktsiooniks</b> ja see näitab jõudu, mis mõjub ühikulise vooluga ja ühikulise pikkusega juhtmele selle juhtmega ristuvas magnetväljas. 
            Seega on ta magnetvälja iseloomustav vektoriaalne suurus ja seda võib nimetada ka B-vektoriks. B-vektori suunda näitab magnetväljas orienteerunud magnetnõela põhjapoolus. Magnetinduktsiooni mõõtühik on üks tesla (1 T).
        </p>
        <p>
            <img class="media-align-left" id="vasak-kasi" src="assets/media/vasaku_kae_reegel_2.png" alt="">
            Jõu suuna määramiseks Ampère’i seaduses võib kasutada <b>vasaku käe reeglit</b>. See väidab, et kui vasaku käe väljasirutatud sõrmed osutavad voolu suunda ja magnetväli on suunatud peopessa, siis väljasirutatud pöial näitab 
            juhtmelõigule mõjuva jõu suunda. 
            <br>
            Vooluga juhtmele mõjuv magnetjõud on suunatud alati risti nii voolu kui ka magnetvälja suunaga.
        </p>
        <p>
            <img class="media-align-right" id="mootor" src="assets/media/mootor.jpg" alt="">
            Kui me tekitame juhtmes meie poole suunatud voolu <span class="math">\(I\)</span>, siis hakkab juhtmele Ampere’i seaduse ja vasaku käe reegli kohaselt mõjuma ülespoole suunatud magnetjõud. Võimaluse korral hakkab juhe selles suunas liikuma. 
            Kirjeldame nähtust kokkuvõtlikult kujul:
            <br>
            magnetväli+elektrivool=liikumine.
            <br>
            Oleme saanud <b>elektrimootori</b>.
        </p>
</div>
</body>
<footer>
    <p>Tekst veebilehel on refereering õpikust <a href="https://opik.fyysika.ee/index.php/book/view/15">"Elektromagnetism"</a>, Henn Voolaid, Kalev Tarkpea</p>
</footer>
</html>